ParlaMint-FI_2015-05-28-ps-10.u1	Ainoaan käsittelyyn esitellään päiväjärjestyksen 2. asia. Edellisessä täysistunnossa esiteltiin tasavallan presidentin tälle päivälle päivätty kirjelmä, jonka mukaan pääministeriehdokas on kansanedustaja, diplomi-insinööri Juha Sipilä. Ehdokkaan hyväksymisestä on eduskunnan nyt tehtävä päätös. Valinnassa noudatetaan Suomen perustuslain 61 §:n 2 momentin ja eduskunnan työjärjestyksen 65 §:n 1 momentin säännöksiä. Ehdokas on tullut valituksi pääministeriksi, jos toimitettavassa avoimessa äänestyksessä enemmän kuin puolet annetuista äänistä on kannattanut hänen valitsemistaan. Asiasta ei sallita keskustelua. Pääministeriehdokkaan hyväksymisestä toimitetaan koneäänestys. Joka kannattaa ehdotusta, että kansanedustaja, diplomi-insinööri Juha Sipilä valitaan pääministeriksi, äänestää "jaa"; joka ei sitä kannata, äänestää "ei".
ParlaMint-FI_2015-05-28-ps-10.u2	Eduskunta päättänee saattaa valinnan tuloksen tasavallan presidentin tietoon.
