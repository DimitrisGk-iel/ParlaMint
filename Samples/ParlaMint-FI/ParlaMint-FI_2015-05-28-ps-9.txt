ParlaMint-FI_2015-05-28-ps-9.u1	Päiväjärjestyksen 2. asiana on pääministerin valinta. Tasavallan presidentti on 28.5.2015 päivätyllä kirjelmällään antanut eduskunnalle Suomen perustuslain 61 §:n 2 momentissa tarkoitetun tiedon pääministeriehdokkaasta. Kirjelmä on saatettu eduskunnan tietoon jakamalla se edustajille. Työjärjestyksen 65 §:n 1 momentin mukaan asia on pantava pöydälle johonkin seuraavaan täysistuntoon. Puhemiesneuvosto ehdottaa, että asia pannaan pöydälle tänään pidettävään toiseen täysistuntoon.
